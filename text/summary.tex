Celem pracy było zaprojektowanie, zaimplementowanie oraz zbadanie możliwości zbudowania prywatnej sieci czujnikowej
bazującej na standardzie LoRa. W~ramach tego zapoznano się z~podstawami standardu: działaniem modulacji, elementami
składowymi przesyłanej ramki oraz parametrami wpływającymi na transmisję. Opisany został proces przygotowania środowiska
do tworzenia oprogramowania, kroki wymagane do zaczęcia pracy, wykorzystane biblioteki oraz ograniczenia związane
z~wybraną platformą. Ponadto przedstawione zostały elementy składające się na całość implementowanego oprogramowania --
części dedykowane dla modułów pracujący w~budowanej sieci oraz modułu wpierającego działanie systemu (serwera sieciowego
do prezentacji danych). W~pracy przedstawione zostały także przeprowadzone badania, które pozwoliły na określenie
możliwości budowania sieci czujnikowych opartych o~standard LoRa.

W~ramach części projektowej (implementacji sieci) napisane zostało oprogramowanie, które pozwoliło na komunikację na
płytki rozwojowe STM32 Nucleo64 L152 wyposażone w~moduły LoRa. Oprogramowanie zawiera elementy, które pozwoliły na
weryfikowanie przesyłanych danych, zbieranie pomiarów oraz wyznaczanie z~nich średniej kroczącej, w~celu wyeliminowania
chwilowych znacznych zmian w~otoczeniu pracy sieci. Ponadto zaimplementowane zostało oprogramowanie na moduł serwera
sieciowego, który mógł odbierać dane z~modułu MASTER sieci LoRa. W~tym celu wykorzystana została zakodowana transmisja
przez magistralę I2C, która pozwalała na wykrywanie błędów w~transmisji danych. Zaimplementowana strona internetowa jest
bardzo prostym narzędziem pozwalającym na przeglądanie danych zbieranych przez sieć. Element ten mógłby zostać znacznie
ulepszony przez wykorzystanie innego typu sprzętu. Jednakże wybrana metoda pozwoliła na pokazanie, że nawet bardzo małe
urządzenia, które mogą działać na zasilaniu bateryjnym, mogą zostać z~sukcesem wykorzystane do takiego zadania.

Przeprowadzone badania pozwoliły na zapoznanie się z~wyglądem przesyłanej ramki, weryfikację działania sieci (w celu
sprawdzenia stopnia błędów w~przesyłaniu wiadomości z~danymi), sprawdzenie skutecznego zasięgu komunikacji oraz
przepustowości, a~także poboru prądu oraz możliwości wykorzystania zasilania bateryjnego do podtrzymania modułów sieci.
Otrzymane wyniki badań pozwoliły na określenie, że standard LoRa może zostać wykorzystany w~przypadku sieci prywatnych,
projektowanych na mniejszą skalę. Ponadto podczas badania transmisji udało się pokazać charakter świergotowy
przesyłanych wiadomości, które modulowane są w standardzie LoRa, czego normalnie nie da się zaobserwować tylko przy
analizie widmowej. Wykorzystane do tego zostały łatwo dostępne narzędzia -- prosty odbiornik SDR oraz środowisko MATLAB.
Możliwe było także, korzystając z wygenerowanych przebiegów, przeanalizować pojedyncze ramki oraz wyznaczyć ich
poszczególne elementy.

Wszystkie przyjęte założenia zostały spełnione -- udało się zbudować oraz przetestować, a także zbadać możliwości sieci
czujnikowej w standardzie LoRa. W~przyszłości możliwe byłoby rozwinięcie oraz usprawnienie działania zaimplementowanego
rozwiązania. Jednym z~elementów byłoby zmiana modułu, sprzętu odpowiedzialnego za funkcję serwera sieciowego do
zbierania danych. Możliwe byłoby zastosowanie rozwiązania wyposażonego w~bazę danych. Pozwoliłoby to na zapisywanie
zbieranych danych w~celu dokładniejszej obróbki oraz bardziej przejrzystej prezentacji ich w~oparciu także o~dane
historyczne, np. poprzez wyświetlanie użytkownikowi wykresów pokazujących zmiany w~czasie. Zmiana wykorzystanego sprzętu
mogłaby też pozwolić na usprawnienie działania sieci czujnikowej -- zwiększenie skutecznego zasięgu komunikacji lub
zmniejszenie stopnia błędu w~transmisjach na większych dystansach.